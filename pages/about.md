---
layout: page
menu: false
date: "2024-03-06 13:53:59"
title: Več
description: Več
permalink: /vec/
---

**_Razvoj družbe narekuje nenehno posodabljanje kompetenc za obvladovanje obstoječih in prihodnjih izzivov. S krajšimi izobraževanji naslavljamo družbene, osebne in potrebe trga dela. Izobraževanja so zasnovana s skladu s Smernicami za razvoj mikrodokazil na UM in sledijo najvišjim standardom kakovosti._**

## Več

Univerza v Mariboru je v okviru [Načrta za okrevanje in odpornost (NOO)](https://www.gov.si/zbirke/projekti-in-programi/nacrt-za-okrevanje-in-odpornost) uspešno pridobila [23 pilotnih projektov](https://www.um.si/o-univerzi/pilotni-projekti-noo/) za zelen in odporen prehod v Družbo 5.0. V okviru pilotnih projektov bodo vpeljani in preizkušeni različni načini, metode in oblike izobraževanja za trajnostni razvoj.
Z načrtovanimi vsebinami pilotnih projektov se tako navezujemo na cilje trajnostnega razvoja Združenih narodov, ki poziva vse učeče se, da do leta 2030 pridobijo znanje in veščine, potrebne za spodbujanje trajnostnega razvoja, med drugim tudi z vključevanjem okolijskih in podnebnih vprašanj v visokošolsko izobraževanje, ki ob hkratni uporabi digitalnih tehnologij kot dodatnih močnih omogočevalcev zelenega prehoda pospešuje trajnostno ravnanje pri razvoju in uporabi digitalnih rešitev.
Ob zavedanju, da smo univerze ključni deležniki v spoprijemanju z velikimi družbenimi izzivi, v predlaganih pilotnih projektih v celoti naslavljamo cilje Smernic za prenovo visokošolskega strokovnega izobraževanja s predlogom izvedbenega načrta, in sicer zeleni prehod, digitalni prehod ter področje vseživljenjskega izobraževanja in mikrodokazil.
Pilotni projekti Univerze v Mariboru se tako nanašajo na zmanjšanje neusklajenosti med znanjem diplomantov in potrebami trga dela, saj naslavljajo usklajevanje pričakovanj glede znanja diplomantov s strani trga dela in poklicev prihodnosti na eni ter oblikovanje kompetenc, ki naj bi jih diplomant pridobil z visokošolskim študijem, na drugi strani.
Fakulteta za elektrotehniko, računalništvo in informatiko (FERI) izvaja pilotni projekt Razvoj prožnih učnih pristopov z mikrodokazili za digitalno in zeleno preobrazbo izobraževanja za prehod v Družbo 5.0. Projekt primarno naslavlja področja STE(A)M, ki je izkazano kot prioritetno področje Evropske unije in Slovenije. Osredotočajo se na področja elektrotehnike, računalništva in informatike, telekomunikacij, podatkovne znanosti, kibernetske varnosti, visokozmogljivega in visokopropustnega računalništva. Navedena področja so ključna za doseganje digitalne in ter zelene preobrazbe ob prehodu v Družbo 5.0. Osrednji cilj projekta je pilotno približati osnovna in aktualna ekspertna znanja tehnike znotraj in zunaj izobraževalnega sistema v oblikah, ki bodo omogočale različne fleksibilne poti za pridobitev mikrodokazil. Raziskati in preizkusiti želijo možnosti prilagajanja vsebin in struktur posameznih učnih enot in izobraževanj za pridobivanje mikrodokazil identificiranim ciljnim skupinam ter različnim ravnem znanja, nasloviti izziv neenake zastopanosti spolov, in s tem omogočiti učinkovitejši, sodobnejši in kakovostnejši prenos znanja. Osrednja teza, ki jo želijo v sklopu projekta nasloviti je, da lahko v visokošolski izobraževalni prostor, kot je FERI in UM, vpeljejo nove pristope (npr. krajša izobraževanja za pridobitev mikrodokazila, asinhrona izvedba itn.), ki bodo omogočili deležnikom, ki primarno niso redni študenti, pridobivanje potrebnih znanj in kompetenc, s katerimi bodo lahko aktivno prispevali k digitalnemu in zelenemu prehodu.

## Viri

Slike: [Unsplash - Free for commercial use](https://unsplash.com)\
Predloga: [Jekflix Template - MIT license](https://github.com/thiagorossener/jekflix-template)
